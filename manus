মূল্যস্ফীতি ২৩ মাসের মধ্যে সর্বনিম্ন অবস্থানে

দেশের অর্থনীতির সবচেয়ে সংকট ছিল উচ্চ মূল্যস্ফীতি। উচ্চ মূল্যস্ফীতির কারণে দেশের মানুষের প্রাত্যহিক জীবন সংকটের মধ্যে পড়েছে। তবে গত দুই মাস মূল্যস্ফীতি কমছে। ফেব্রুয়ারিতে মূল্যস্ফীতি কমে দাঁড়িয়েছে ৯ দশমিক ৩২ শতাংশের ঘরে এসেছে। এটি গত ২৩ মাসের মধ্যে সর্বনিম্ন। বাংলাদেশ পরিসংখ্যান ব্যুরোর প্রকাশিত মাসিক ভোক্তা মূল্য সূচকে এ তথ্য উঠে এসেছে।

বাংলাদেশের অর্থনীতিতে উচ্চ মূল্যস্ফীতির ধকল মূলত শুরু হয় ২০২২ সালের আগস্ট মাস থেকে। ওই মাসে তেলের দাম হুট করে বাড়ানোর কারণে মূল্যস্ফীতি সাড়ে ৯ শতাংশের উপরে চলে যায়। আর নামানো সম্ভব হয়নি। পতিত আওয়ামী লীগ সরকারের রেখে যাওয়া সবচেয়ে বড় সংকটগুলোর একটি উচ্চ মূল্যস্ফীতি। তবে অন্তর্বর্তী সরকার দায়িত্ব নেওয়ার পর কিছুদিন উচ্চ মূল্যস্ফীতি থাকলেও গত দুই মাস মূল্যস্ফীতি কমছে।
